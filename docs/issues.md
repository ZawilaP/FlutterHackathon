Uwagi do aplikacji M-CHAT-R
## Grafika i wygląd:
1.	Za wąskie marginesy, a co za tym idzie zbyt szeroki tekst – brak komfortu w czytaniu 
2.	Na stronie startowej warto byłoby zrobić punktory w innych kolorach i może nie kropki, żeby nie kojarzyło się z zaznaczaniem (może na pomarańczowo?)
3.	Na stronie wyboru daty urodzenia jest licznik/kalendarz – w polu po lewej (żółte pole) nie wyświetla się wybrany rok, a dzień i miesiąc są po angielsku – zdecydowanie lepiej byłoby po polsku (to polska wersja językowa). Poza tym rok byłby wtedy widoczny, ten w okienku po prawej stronie jest bardzo mało widoczny, a to akurat istotne dla rodziców, żeby byli pewnie, że wpisali poprawnie
4.	Komunikat po badaniu w niskim ryzyku – trochę podkręciłabym kolory (może punktory pomarańczowe? może coś wytłuścić?), przycisk do pobrania PDF umieściłabym po prawej nieco wyżej. Tak, aby na samym dole tworzył się niewielki margines – wtedy wyraźnie widać, że jest to całość informacji i że nie trzeba nic dalej przewijać. Tak jak się teraz wyświetla, to nie jest oczywiste.
5.	Ankieta dodatkowa, czyli M-CHAT-R/F - bardzo trudno się przewija tekst. Ważne byłoby, żeby każde pytanie  mieściło się na jednej stronie, bez przewijania, byłoby to wtedy znacznie bardziej czytelne.
6.	M-CHAT-R/F w 18.3 brakuje pierwszego przykładu; poza tym nie ma tu żadnego przycisku, trzeba kliknąć na cały przykład i wtedy on się podświetla – to zdecydowanie nie jest intuicyjne – może powinny być jakieś kropeczki z boku do zaznaczenia
7.	PDF po badaniu M-CHAT- R/F jest zupełnie nieczytelny dla rodzica; tu widzę następujące rozwiązania: 1. Jednak decydujemy, że M-CHAT-R/F wypełnia terapeuta podczas rozmowy z rodzicem i wtedy taki PDF jest jak najbardziej OK, terapeuta sobie z tym poradzi. 2. Rodzic dostaje tylko komunikat o zweryfikowanym wyniku „Drogi Rodzicu! Po udzieleniu przez Ciebie dodatkowych odpowiedzi uszczegóławiających, wynik twojego dziecka to …. (w nawiasie można podać wynik z badania wersją podstawową). Wynik ten wskazuje na niskie/ podwyższone ryzyko występowania spektrum autyzmu u Twojego dziecka.” I jeśli dziecko jest poniżej 24 miesiąca to analogicznie do komunikatu po M-CHAT-R. „Jeśli jednak czujesz się wciąż zaniepokojony, to zgłoś się do specjalisty i wyjaśnij swoje wątpliwości”. U dzieci, które mają podwyższone ryzyko „Ważne jest, abyś skontaktował się ze specjalistą. Możesz skorzystać z teleporady (tu kontakt tak jak w wersji podstawowej) i porozmawiać z psychologiem lub poszukać ośrodka, który diagnozuje małe dzieci w kierunku spektrum autyzmu. Narzędzie M-CHAT-R jest tylko narzędziem przesiewowym. Aby potwierdzić lub wykluczyć spektrum autyzmu u dziecka, konieczne jest przeprowadzenie pełnej diagnozy w specjalistycznym ośrodku.” 3. Rodzic może dostać PDF z wynikami zaliczone/niezaliczone (już bez odwracania pytań) tak, jak jest to w wersji oryginalnej.
8.	Może po okresie testów zrezygnować z tej dodatkowej numeracji np. 8.1, 8.2, 8.3… - i zostawić tylko nr pytania i potem niech się rozwijają w zależności od odpowiedzi? To byłoby bardziej czytelne dla rodziców i nie niepokoiło ich, że coś się nie pojawia 
9.	Może po badaniu M-CHAT-R/F warto pokazać poprzedni licznik i licznik pod M-CHAT-R/F – wtedy rodzic by zobaczył, że wynik się zmienił lub nie.


## Merytoryka:
1.	Na stronie startowej jest nieaktualny tekst. Poprawioną wersję wysyłam raz jeszcze w zał. Pojawia się tu też miejsce na wpisanie kodu, a przepuszczać dalej powinna już dawać data urodzenia.
2.	Po wyborze daty urodzenia pojawia się miejsce na wpisanie kodu – kod powinien być do wpisania na następnej stronie, w tzw. „metryczce”, gdzie są istotne informacje uzupełniające do analizowania później statystyk – tej strony w ogóle nie ma.
3.	BARDZO WAŻNE: nie wiem skąd jest to tłumaczenie, ale nie jest ono ani z przekazanego przez nas PDF ani z naszej strony; są w nim w kilku miejscach bardzo niepoprawne sformułowania, a w niektórych nawet błędne – to koniecznie trzeba poprawić na sprawdzone przez tłumaczy zawodowych - również zwrotnie) tłumaczenie
4.	Komunikat po wyniku średnim: „co możesz teraz zrobić?” – „wypełnij drugą badania, M-CHAT-R/F, w której znajdziesz pytania uszczegóławiające. Po jego wypełnieniu z większym prawdopodobieństwem można ocenić, czy wskazana jest dalsza specjalistyczna diagnoza w kierunku spektrum autyzmu, czy jednak uzyskany wynik nie  jest niepokojący”. Może się wtedy okazać, że wynik badania Twojego dziecka się zmieni 
5.	Byłabym za tym, żeby to nie była „ankieta dodatkowa”, ale „badanie uszczegóławiające (M-CHAT R/F)”
6.	W konsekwencji w M-CHAT-R/F w kilku miejscach np. w 1.2 nie o to chodzi – tu istotne jest które z tych zachowań dziecka (w okienkach z lewej strony czy z okienkach z prawej strony) występują częściej – nie jest istotne, które zachowanie występuje najczęściej  - chodzi o cały blok zachowań zaliczających lub niezaliczających (analogicznie jest np. w 12.3, 16.2)
7.	Zarówno w podstawowej wersji, jak i w wersji R/F ważne byłoby podświetlenie na inny kolor, jeśli rodzic zapomni udzielić odpowiedzi na pytanie – jak tak specjalnie zrobiłam w kilku miejscach i nie zawróciło mnie i nie wskazało, że nie wypełniłam wszystkich pozycji – tu pewnie trzeba byłoby to robić albo od razu, albo po zatwierdzeniu przez rodzica i jeśli po zatwierdzeniu przez rodzica są braki, to powinien on dostac komunikat o uzupełnienie brakujących odpowiedzi (tez powinny być one np. zaznaczone na czerwono, jak to jest w tego typu formularzach)
8.	Czy byłaby możliwość, żeby w poszczególnych pytaniach przykłady zaliczające i niezaliczające były obok siebie w blokach, tak jak jest w oryginalnym PDF? Wtedy chyba lepiej mieściłoby się wszystko na ekranie
9.	Pytanie 2.2 powinno być ”inne niż badanie przesiewowe po urodzeniu”
10.	Ze względu na fakt, że w ankiecie dodatkowej, czyli M-CHAT-R/F wyświetla się tylko część pytań, warto na samym początku (lub na stronie z wynikami po M-CHAT-R) umieścić tekst wyjaśniający, że w badaniu uszczegóławiającym wyświetla się tylko te pytania, za które został przyznany punkt i które w związku z  tym wymagają doprecyzowania i oceny, czy rzeczywiście mogą stanowić powód do niepokoju czy niekoniecznie
11.	W pytaniu 11. Bez względu na to jakie zaznaczy się odpowiedzi, nie rozwija się część z pytaniem, które z tych zachowań występują częściej
12.	M-CHAT-R/F treść pytania 7. Jest częściowo pomieszana z treścią pytania 8.
13.	M-CHAT-R/F – pytanie 12.; odpowiedzi dodatkowe są ukryte, ale w pytaniu 10, 14. i 15. są od razu wszystkie widoczne (czyli jw.), ale już w pytaniu 16. rozwija się dopiero po zaznaczeniu  „Nie”; całość nie mieści się na jednej stronie
14.	M-CHAT-R/F - pytanie 18. – od razu rozwinięta i widoczna jest całość (jeszcze przed zaznaczeniem odpowiedzi Tak/Nie); w 18.3 brakuje pierwszego przykładu; poza tym nie ma tu żadnego przycisku, trzeba kliknąć na cały przykład i wtedy on się podświetla – to zdecydowanie nie jest intuicyjne – może powinny być jakieś kropeczki z boku do zaznaczenia?
15.	Po wypełnieniu M-CHAT R/F – inny komunikat, nie może być wynik dodatni, bo to nic nie mówi (tu mamy dostarczyć odpowiednie sformułowania)
16.	PDF badania 018 – zaznaczone są w nim braki w odpowiedziach, ale u mnie pytania 8.1, 10.2, 11.2, 12.3, 16.2 w ogóle się nie wyświetliły ze względu na algorytm, to może być mylące dla rodzica i dla terapeuty; w poprzednich badaniach, gdzie celowo nie udzielałam odpowiedzi, zaznaczenie w PDF jest takie samo „no answer – to bardzo mylące 


## Techniczne:
1.	Przy wyborze daty urodzenia, nie powinno być w ogóle możliwości wyboru roku 2018 i 2019, tylko takich lat i miesięcy (i powinny być one odpowiednio podświetlone), które dają dostęp do narzędzia (chyba, że będzie tak, jak w poprzedniej wersji, że system nie wyświetla kalendarza, tylko sam weryfikuje datę i podaje komunikat , że dziecko jest zbyt małe i proszę poczekać aż ukończy 16 miesięcy lub zbyt duże i nie jest możliwe przeprowadzenie badania (u dzieci powyżej 30 miesiąca)
2.	M-CHAT-R – o tłumaczeniu było wyżej, dodatkowo zmienia się forma z Pan/Pani na Ty (np. pyt. 12 i pyt. 3
3.	Strona z wynikami – ten wykres kołowy nie jest do końca czytelny – trzeba byłoby dodać gdzieś słowo „punkty”
4.	Tekst na tej stronie powinien się zaczynać od: „Drogi Rodzicu” (tak zresztą było na poprzedniej wersji strony), „wynik Twojego dziecka to…punktów” i dalej jak jest
5.	PDF z wynikami się pobiera, ale są błędy w zapisie odpowiedzi (punkty są poprawne) – np. w badaniu, które robiłam (kod 088) w pyt. 4 udzieliłam odpowiedzi „tak”, w PDF jest „Nie”, chociaż punkty są przyznane prawidłowo (podobnie  w pytaniach: 8, 9, 10, 11, 17, 19 i 20) – w tym badaniu wynik był 11/20, więc akurat trudno mi ocenić, czy jeszcze innych pytań by to dotyczyło
6.	W PDF nazwa narzędzia powinna być pisana wielkimi literami M-CHAT-R
7.	Na stronie z wynikami nie ma zaznaczonych pytań, które były punktowane i jako takie mogą stanowić powód do niepokoju (tak było na starej stronie). Możliwe wydają mi się dwa warianty rozwiązania: 1. Zrobić tak, jak było w poprzedniej wersji lub 2. Wyróżnić kolorem w PDF pytania, które mogą stanowić powód do niepokoju
8.	Wydaje mi się, że w CHAT-R/F powinny być od razu wpisane/przeniesione odpowiedzi z wersji podstawowej, byłoby wtedy łatwiej wypełniać rodzicom i byłoby bardziej czytelne, dlaczego odpowiadają na te pytania
9.	Przy bardzo dużej liczbie pytań, pojawia się w nawiasie kwadratowym „LFT” – rozumiem, że chodzi tu o pytania, które w M-CHAT-R?F są niezaliczające (najczęściej są tam w okienkach po prawej stronie) – jednak uważam, że to oznaczenie nie powinno być widoczne dla rodziców
10.	M-CHAT-R/F – w pyt. 3 nie rozwija się pole tekstowe (w innych mi się ono rozwijało i dobrze to działało (w dwóch badaniach, w których powinno – kod 088 i 018 
11.	W badaniu 088 nie wyświetliło mi się w ogóle pyt. 4, ale tak chyba powinno być mimo tego PDF, o którym wcześniej wspominałam 
12.	M-CHAT R/F -  w badaniu 088 w pytaniach od 1 do 3, od razu pokazywały się wszystkie odpowiedzi, w pytaniu 5, rozwijały się dopiero po zaznaczeniu odpowiedzi „Tak”, poza tym całość pytania 5 nie mieści się na ekranie i trudno się przewija 
13.	BARDZO WAŻNE: nie można klikając w strzałkę cofnąć odpowiedzi tak, jak jest to zazwyczaj – cofamy się wtedy do samego początku badania, a nie o jeden krok wstecz
14.	M-CHAT-R/F – pyt. 7. Rozwija się po zaznaczeniu odp. „nie”, ale pyt. 7 jest od razu rozwinięte – to jest niespójne
15.	Badanie kod 088, 293, 018 w PDF są błędne odpowiedzi Tak/Nie przy dobrej punktacji 0/1
16.	Czy kody będą się generować do większych liczb np. 100tys?
17.	Identyfikator badania 018 – to trzecie badanie, które wypełniałam – skoro identyfikatory nie są dawane w kolejności, to jaka jest gwarancja, że się nie powtórzą? Skąd też będziemy wiedzieć ile osób wypełniło kwestionariusz?
18.	Kod 018 – przy pytaniu 8. Po zaznaczeniu nie wyświetla się 8.2 (8.1 jest ukryte) – to może być niejasne dla rodzica
19.	Czy rodzic może wrócić później do wypełnienia kwestionariusza, czy musi od początku? Czy można później wrócić do M-CHAT-R/F, czy tylko jeśli się zdecyduje od razu to wypełni, a jak nie, to nie ma takiej możliwości? Czy można byłoby dodać przycisk wróć później po podaniu kodu? 
